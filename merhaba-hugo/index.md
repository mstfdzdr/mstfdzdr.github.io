# Merhaba Hugo


Yazmayı çok seviyorum ama bir türlü bu blog işlerini tutturamadım. Bilmem kaç senesinden bu yana [wordpress](https://tr.wordpress.org/) kullarak yazmaya çalıştığım blog için artık yeni kararlar aldım.

<!--more-->

## Kimim Ben?

Ben Mustafa :) 93 senesinin ağustosunda Giresun'da dünyaya gelmişim. Ortalama bir öğrenciyken ortaokul son sınıfta anlattıkları projeler sebebiyle o dönemin **anadolu lise**lerinden birini kazanma ihtimalim varken **Giresun 125. Yıl Anadolu Teknik Lisesi**ni tercih ettim. Burada **Veri Tabanı Programcılığı** alanına yöneldim ve **Visual Basic**, **C#**, **MSSQL** gibi programlama ve veritabanı araçları ile uğraştım. 

Daha sonra lisans eğitimi için **Karadeniz Teknik Üniversitesi**ni tercih ettim ve burada -ne yazık ki mühendislik kazanamadığım için- **Bilgisayar ve Eğitim Teknolojileri Öğretmenliği** okudum. Yeap, ponçik bir öğretmenim yani :) 

Şu an kendi alanımda **tezli yüksek lisans** yapmaktayım. Daha fazla detay ve iş deneyimi için: [linked-in profilim](https://www.linkedin.com/in/mstfdzdr/)

## Neden blog?

Çünkü yazmayı da konuşmayı da çok seviyorum. Tabii insanın bir şeyler aktarabilmesi için okuması araştırması da gerekli. E onu da çok seviyorum. O yüzden çoğu kendime not olmak kaydıyla burada bazı şeyler yazacağım.

### Neden Hugo?

Yanlış olmasın ama 2008 senesinden bu yana hep bir şeyler yazmak için [wordpress](https://tr.wordpress.org/)i kullandım. Çoğunlukla da ya aradığım temayı bulamadım ya buldum sıkıldım hep bir şeyler oldu. Kızdım, **localhost** üzerinde [joomla](https://www.joomla.org/) kurdum ama orası çok başka bir dünya daha da zorlaştırdı bir şeyler paylaşma işini diye ona da yönelemedim.

En son yeter yahu kendi temamı yazacağım wordpress'te diye düşündüm. Bu konularda yetkili bir abi olan [barisuzun](https://www.linkedin.com/in/barisuzn/) dostuma bu fikirden bahsettim. O da ufkumu öyle bir açtı ki :) Wordpress'in hantal kalmasından tutun da, atomik tasarım ile sayfa tasarlamaya bir sürü yeni şeyden bahsetti.

Sonra araştırmaya koyuldum. Sonunda iki plan üzerinde yoğunlaştım:

1. Yazılar [medium](https://medium.com/) üzerinde olacak, ben kendi domainimde bir cv sayfası ve medium feed'ini görüntüleyecektim.
2. [Github](https://github.com/) üzerinden **Student Pack**e başvuracak ve kabul alırsam **Github Pages** ile statik blog yazacaktım. Bunun içinde alternatifleri localde [gatsby](https://www.gatsbyjs.com/) ve [hugo](https://gohugo.io/) test ettim.

**Hugo**da karar kıldım çünkü; Gatsby kardeşimiz çok yalın geliyor. Bir sürü plug-in kurmak zorunda kalıyorsunuz falan. Kimisi bundan hoşlanır bilemem, ben daha kolayını ve -bence- daha güzelini seçtim. Umarım siz de beğenirsiniz.

### Bunu da mı bilmiyorsun?

Bu blogta bazen böyle şeyler söyleceğiniz başlıklar oluşturabilir ve o başlık altında sanki dünyayı yeniden keşfediyormuşcasına şeyler anlatabilirim :) Çünkü çoğu şeyi **hobi** amaçlı, acemice araştırıyorum, öğrenmeye çalışıyorum. Örneğin şu an bu gönderiyi yazdığım [markdown](https://tr.wikipedia.org/wiki/Markdown) formatı gibi :)

___

Hadi bakalım ilk gönderimi de yazmış oldum. Bundan sonrası hayırlısı!

