# WhatsApp yedeği Google Drive ve telefondan nasıl silinir?


Telefon değiştirme esnasında bazen bu yedekler oldukça sıkıntı çıkarabiliyor. Yerel yedek daha güncel oluyor, cloud'dakini çekmeye çalışıyor kurulumda falan...

<!--more-->
## WhatsApp ile Google Drive'ın iletişimini kesmek

Sırasıyla:

1. [drive.google.com](drive.google.com) adresini web tarayıcınızda açın. Eğer mobil bir cihazda iseniz tarayıcınızda **masaüstü görünüm** seçeneğini aktifleştirin.
2. Google hesabınıza giriş yapın. **Not:** bu hesabın telefonunuzdaki WhatsApp ile senkronize olan hesabınız olması gerektiğini unutmayın.
3. Ekranın sağ üst köşesinde simge halinde olan **Ayarlar** butonuna tıklayın.
4. Açılan penceredeki **sol panel**den **uygulamaları yönet** seçeneği seçin.
5. Listeden **WhatsApp Messenger**ı bulun ve sağ taraftaki **Seçenekler** menüsünden **Google Drive Bağlantısını Kes** seçeneğini seçin.

### WhatsApp yedeğini Google Drive'dan silmek

Üstteki adımla WhatsApp ile Google Drive arasındaki iletişimi kopardık. Şimdi bugüne kadar yedeklenmiş datayı nasıl sileriz bakalım:

1. Google Drive sayfanızdaki **sol panel**den **Depolama Alanı** seçeneğine tıklayın.
2. Açılan sayfanın sağ üst kısmında **yedeklemeler** seçeneğini göreceksiniz. Onu seçin.
3. Açılan yedekler sayfasından WhatsApp yedeğinizi bulun ve sağ tıklayıp **yedeği sil** deyin.

### WhatsApp yedeğini telefondan silmek

1. Telefonunuzdaki **dosya yöneticisi** uygulamasını açın.
2. Dahili hafızadaki **WhatsApp** klasörünü bulun ve içerisine girin.
3. Burada olan klasörlerden **Databases** klasörünü silin.

Hepsi bu kadar :)

{{< admonition tip "Kaynak" >}}
İngilizcem var diyenler için bu yazıyı oluşturduğum link: [mobilenation](https://mobilenation.in/how-to-delete-whatsapp-chat-backup-from-your-phone-and-google-drive/)
{{< /admonition >}}

