# [Çözüldü!] Logitech M560 mouse Button 5 problemi


Uzun zamandır kablolu standart mouse kullanıyordum. Geçenlerde sorunsuz şekilde dolaba kaldırdığım Logitech M560'ımı tekrar kullanmaya başlayayım dedim. Olmadı...

<!--more-->

Öncelikle bilgiyarımda **Windows 10 Pro** kullanıyorum ondan başlayayım çünkü internette sorunla alakalı araştırmalar yaptığımda Windows 10'un bazı güncellemeleri sonrasında Buton5'in kendiliğinden çalışmadığına dair yardım taleplerine rastladım.

Fareyi bağladım bilgisayara, Logitech SetPoint uygulamasını kurdum, driverlar tamam uygulama fareyi de görüyor. Fakat Buton5 çalışmıyor. Aha dedim bozduk fareyi. Neyse bu işleri sevdiğimden dur şu farenin bi içini sökeyim bakayım dedim.

![Alt text](https://drive.google.com/uc?export=view&id=1eiKk07fCvwj4NHZ5NWItd3iFcbHViANz "Logitech M560 kurcalamaca..")

Farede ve butonlarda fiziksel anlamda bir sıkıntı görünmüyor. Açmışken temizledim içini bir de güzelce. Ama canım sıkıldı. Hayır evdeki tüm bilgisayarlar Windows 10 bir de. Üşendim sanal makineye farklı bi Windows sürümü kurup test etmeye (Hala çözememiş olsaydım bunu da deneyecektim yakın zamanda).

Aynı fareye sahip dostum [barisuzun](https://www.linkedin.com/in/barisuzn/)'a da sordum bu işi. Ta da! O da Windows 10 üzerinde buton5'i çalıştıramıyor.

Bu sırada her fırsatta baktım internet üzerinde bu sorunu yaşayan kullanıcılara. İşin garibi bir iki istisna da değil, baya bir kişi yaşamış bu sorunu. Henüz net bir şekilde çözen de göremedim.

Böyle geçerken vakit aklıma Logitech K360 klavyemin de alıcısının [unifying](https://www.logitech.com/tr-tr/product/unifying-receiver-usb) olduğunu hatırladım. Mevcut alıcıdan faremi sildim. Alıcıyı çıkardım ve K360 ile gelen alıcıyı taktım. Bu sırada bir şey farkettim.

![Alt text](https://drive.google.com/uc?export=view&id=1n80SDTjZBEFyqJYsaQ3Lpjcb4MgAITty "İki farklı tipte unifying alıcı")

Fare ile gelen beyaz tip, klavye ile gelen turuncu tip idi. Velhasıl klavye ile geleni taktım ve unifying manager'dan faremi ekledim. O da nesi? Direkt çalıştı buton5. Artık firmware sıkıntısı mı yoksa alıcının kendi frekansı vs kaynaklı teknoloji sıkıntısı mı bilemiyorum. Ama ben sorunumu çözdüm.

